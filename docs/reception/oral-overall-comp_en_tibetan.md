
 གལ་སྲིད་མི་རྣམས་ཀྱིས་སྐད་ཆ་ལྷོད་ལྷོད་དང་སྒྲ་དག་པོའི་ངང་ནས་བཤད་ན།ཆེས་ཉེ་བར་མཁོ་བའི་རིགས་དང་འབྲེལ་ཡོད་ཀྱི་ཚིག་དུམ་དང་སྐད་ཆ་དག་གོ་ཐུབ།དཔེར་ན།སྒེར་དང་ཁྱིམ་ཚང་གི་གནས་ཚུལ་སྤྱིར་བཏང་བ་དང་།ཉོ་ཆ་རྒྱག་པ།ས་ཆའི་གནས་བབས།ལས་ཀ་ལྟ་བུའོ།།

 ཉིན་རེའི་འཚོ་བའམ་ལས་ཀའི་སྐོར་གྱི་གནས་ཚུལ་དག་གོམས་འདྲིས་ཡོད་པའི་སྒྲ་གདངས་དག་པོ་དང་གསལ་པོར་བཤད་ཚེ་གོ་ཐུབ་པ་མ་ཟད།སྐད་ཆའི་སྙིང་དོན་དང་ཞིབ་ཕྲའི་གནས་ཚུལ་གང་ཡིན་ངོས་འཛིན་ཡང་བྱེད་ཐུབ།

 ཐད་གཏོང་དང་རྒྱང་བསྲིང་ལས་རིམ་གང་ཡིན་མིན་ལ་མ་ལྟོས་པར།སྐད་ཆ་དེ་མགྱོགས་ཚད་ཏག་ཏག་ཅིག་གི་ཐོག་ནས་བཤད་པ་ཡིན་ན།སྐད་ཡིག་གི་རིགས་ཕལ་ཆེ་བ་དཀའ་ལས་མེད་པའི་སྒོ་ནས་གོ་ཐུབ།

 དུས་ཚོད་སྟོང་པ་དང་།སློབ་གྲྭ།ལས་ཀ་བཅས་ཀྱི་སྐབས་སུ་རྒྱུན་དུ་འཕྲད་པའི་རྒྱུས་མངའ་ཅན་གྱི་གནད་དོན་སྐོར་ལ་སྤྱི་སྐད་དམ་སྤྱི་སྐད་དང་ཉེ་བའི་སྐད་རིགས་ཀྱི་ཐོག་ནས་བཤད་པའི་ནང་དོན་གཙོ་བོ་ཁག་གོ་ཐུབ།དེའི་ནང་དུ་གླེང་མོལ་ཐུང་ཐུང་གི་རིགས་ཀྱང་ཚུད་ཡོད།

 དྲི་བ་དང་ཚིག་སྒྲུབ་ཐུང་ཐུང་དང་ལས་སླ་པོ་རྣམས་ཁ་གསལ་པོ་དང་ལྷོད་ལྷོད།བསྐྱར་ཟློས་བྱེད་པ།དེ་བཞིན་གཟུགས་པོའི་རྣམ་འགྱུར་སོགས་བསྟན་ནས་ལབ་ན་གོ་ཐུབ་ཀྱི་ཡོད།ཉིན་རེའི་འཚོ་བའི་ཁྲོད་དུ།ཆ་རྒྱུས་ཅན་གྱི་མཚོན་རྟགས་དང་ཚིག་སོགས་དལ་པོ་དང་ཁ་གསལ་པོར་བཤད་ན་གོ་ཐུབ།ཉིན་རེའི་འཚོ་བའི་ཁྲོད་དུ་ཨང་གྲངས་དང་།གོང་ཚད།ཚེས་གྲངས།བདུན་ཕྲག་བཅས་དལ་པོ་དང་ཁ་གསལ་པོའི་སྒོ་ནས་བཤད་ན་གོ་ཐུབ།

 བརྗོད་བྱ་དང་རྗོད་བྱེད་ཀྱི་ཚིག་གཉིས་ཀ་ཚད་མཐོན་པོ་དང་།བརྗོད་གཞི་མངོན་ལྐོག་གང་རུང་ཡིན་པ།སྤྱི་སྐད་དང་སྤྱི་སྐད་ལ་ཉེ་བའི་སྐད་རིགས་སྤྱད་ནས་བགྲོ་གླེང་བྱས་པའི་ནང་དོན་གཙོ་བོ་ཁག་གོ་ཐུབ་ཀྱི་ཡོད།འདིའི་ནང་རང་ཉིད་ཀྱི་ཆེད་ལས་དང་འབྲེལ་བའི་བགྲོ་གླེང་དག་ཀྱང་ཚུད་ཡོད།གལ་སྲིད་བགྲོ་གླེང་གི་བརྗོད་གཞི་དེ་ལ་གོམས་འདྲིས་གང་ཙམ་དང་།རྩོད་གཞིའི་ཁ་ཕྱོགས་དེ་དམིགས་བསལ་གྱི་ཁྱད་ཆོས་སྐོར་ཞིག་གིས་གསལ་པོ་བཟོ་ཡི་ཡོད་ན།བགྲོ་གླེང་ལྷུག་པོ་དང་སྐད་ཆ་མགོ་རྙོག་པོ་དག་གོ་ཐུབ་ཀྱི་ཡོད།

 མི་གཞན་གྱིས་འཕྲལ་སེལ་གྱི་དགོས་མཁོའི་སྐོར་ལ་སྐད་ཆ་ལྷོད་པོ་དང་ཁ་གསལ་པོར་བཤད་ན་ངས་གང་འཚམ་གོ་ཐུབ་ཀྱི་ཡོད།

 སོ་སོའི་ཆེད་ལས་ཁྱབ་ཁོངས་ལས་འདས་པའི་བརྗོད་གཞི་རྙོག་འཛིངས་ཆེ་བའི་སྐོར་གྱི་བགྲོ་གླེང་གཏིང་ཟབ་པོའི་རིགས་གང་ཙམ་གོ་ཐུབ་ཀྱང་།མཚམས་རེར་བགྲོ་གླེང་གི་གནད་དོན་རེ་འགའི་སྐོར་གྱི་ཞིབ་ཕྲའི་གནས་ཚུལ་ཁག་གསལ་པོ་བཟོ་དགོས་སྲིད།ལྷག་པར་དུ་རྒྱུས་མངའ་མེད་པའི་གནད་དོན་གྱི་རིགས།ཕལ་སྐད་དང་ཁ་དཔེའི་སྐད་ཆ་མང་པོ་ངོས་འཛིན་བྱེད་ཐུབ་ལ།གུས་ཞབས་ཡོད་མེད་ཀྱི་ཐོག་ནས་བཤད་པའི་སྐད་ཆ་དག་ཀྱང་གོ་ཐུབ།ནང་དོན་ཤུགས་བསྟན་ཁོ་ན་ལས་དངོས་སུ་བསྟན་མེད་པ་དང་།གོ་རིམ་གསལ་པོ་མེད་པའི་བགྲོ་གླེང་གཏིང་ཟབ་པོ་རྣམས་ཀྱང་གོ་ཐུབ།

 སྐད་ཆའི་གཅོད་མཚམས་བདེ་པོ་དང་།ལྷོད་ལྷོད།སྒྲ་དག་པོ་བཅས་ཡོད་ན་སྐད་ཆ་རྣམས་གོ་བདེ་བས།ཁྱད་ཆོས་འདི་དག་དང་ལྡན་པའི་སྐད་ཆ་ངས་གོ་ཐུབ།ཉིན་རེའི་འཚོ་བའི་ནང་འཕྲད་པའི་ཆ་རྒྱུས་ཡོད་པའི་བརྗོད་གཞི་སྐོར་གྱི་གནས་ཚུལ་གལ་ཆེན་ཁག་དལ་པོ་དང་གསལ་བོར་བཤད་ཚེ་གོ་ཐུབ།དཔེར་ན།ས་ཆ་དང་།དུས་ཚོད་ལྟ་བུའོ།།

 སྒེར་གྱི་འཚོ་བ་དང་།སྤྱི་ཚོགས།སློབ་སྦྱོང་ངམ་ལས་རིགས་བཅས་ཀྱི་ཁྲོད་དུ་རྒྱུན་དུ་འཕྲད་པའི་རྒྱུས་མངའ་ཡོད་པ་དང་མེད་པའི་བརྗོད་གཞིའི་སྐོར་གྱི་ཐད་གཏོང་དང་རྒྱང་བསྲིང་ལས་རིམ་དག་སྤྱི་སྐད་དམ་སྤྱི་སྐད་དང་ཉེ་བའི་སྐད་རིགས་ཀྱི་ལམ་ནས་བཤད་ན་གོ་ཐུབ།འོན་ཀྱང་།སྒྲ་དང་བརྙན་གྱི་རྒྱབ་ལྗོངས་སྐད་ཚ་བོ་དང་།བགྲོ་གླེང་གི་རྣམ་པ་འོས་འཚམ་མེད་པ།ད་དུང་ཁ་དཔེ་མང་པོ་བེད་སྤྱོད་བྱས་ཡོད་ན་མགོ་འཚོས་པར་ཤུགས་རྐྱེན་ཐེབས་སྲིད།

 སྤྱི་ཡོངས་ཉན་རྩལ།
